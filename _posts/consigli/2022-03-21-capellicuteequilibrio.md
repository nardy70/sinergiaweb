---
title: Capelli e cute in equilibrio
layout: generico
tag: Capelli e cute in equilibrio, ecco i consigli utili di Sinergia parrucchieri a Gonars, le prime consulenti cutanee per la bellezza del tuo capello.
tag2:
form: si
sitemap:
image: /images/consigli/capellicuteequilibrio.jpg
categories: Consigli
permalink: /capellicuteequilibrio
---

Molto spesso i capelli e la cute presentano delle anomalie. I capelli sono pesanti, si sporcano in fretta, o si avverte prurito e arrossamenti sulla cute, e dalla nostra esperienza in salone, Sinergia parrucchieri a Gonars, vogliamo condividere con voi alcuni consigli e spiegarvi come poter recuperare equilibrio e avere livelli ottimali di salute e benessere.

Capita di avvertire i capelli pesanti, che si sporcano presto anche appena dopo lavati, oppure se sono colorati si avvertono altre problematiche come eccessiva disidratazione, arrossamenti, irritazioni.

Per prima cosa bisogna saper individuare e fare una corretta analisi di cute e capello: poi bisogna scegliere la miglior soluzione per fare in modo di recuperare l’equilibrio che si presenta alterato, e seguire infine un percorso di mantenimento, fondamentale per ottenere buoni risultati nel tempo, con continuità e costanza.

La cute rappresenta l’organo più esteso del nostro corpo, è il "vestito" attraverso cui ci parla; il nostro corpo ci fa “vedere” le emozioni, i disagi, la felicità che ognuno di noi prova.

La pelle ci separa dal mondo esterno, ma contemporaneamente ci mette in comunicazione con gli altri. È strettamente connessa con il sistema nervoso e quindi, se ci troviamo a vivere un periodo stressante da poco o da parecchio tempo, proprio questo stress potrebbe essere la causa correlata alla comparsa di un disagio cutaneo.

Ecco perché consigliamo di affidarsi sempre a professionisti esperti che siano in grado di capire quando si presentano anomalie e fastidi cutanei. La cute ci trasmette disturbi e disagi se stiamo attraversando un particolare periodo della vita che si sommano alle abitudini quotidiane di ciascuno di noi; cambiamenti, lavoro, ritmi frenetici, la famiglia, gli affetti e le storie personali influiscono molto sul nostro benessere psico-fisico.

Spesso non ci si sofferma e ci si pone una semplice domanda, “ma io come mi sento in questo momento?”. Il corpo (e quindi cute e capelli in primis) produce ed espelle tossine attraverso la semplice sudorazione o il sebo.

Un'eccessiva produzione di sebo crea disequilibrio, scatenando altre conseguenze a cui accennavamo. Capirne le cause e intervenire passo passo in un percorso per ritrovare livelli ottimali sono le due mosse che vi faranno recuperare benessere. Ad esempio noi in salone utilizziamo trattamenti sempre abbinati a specifici massaggi cutanei, che vanno a lavorare sui blocchi energetici e quindi, oltre a migliorare l’efficacia del trattamento stesso, a creare un momento di benessere psico-fisico. Infatti il nostro metodo di lavoro si basa principalmente nel migliorare i disequilibri che si presentano sulla cute e nel cercare di mantenere nel tempo i risultati ottenuti. Per cui dare un nome all’anomalia da trattare è solo la parte finale del nostro lavoro. Prima di tutto ci troviamo di fronte una persona con cui abbiamo il piacere di intraprendere un dialogo, per capire quelle che sono le sue esigenze, le sue abitudini, i cambiamenti che ha vissuto e come li ha vissuti, le emozioni, lo stile di vita, il tempo che dedica a sé stessa; tutto questo ci fa capire che non possiamo prescindere dall’insieme di questi elementi per capire e trattare in maniera corretta un disequilibrio della cute, per poi trovare le strategie più idonee per riportarla in equilibrio.

Vi aspettiamo in salone, a presto

Sinergia staff
