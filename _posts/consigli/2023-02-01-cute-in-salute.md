---
title: Cute in salute
layout: generico
tag: Cute in salute e bellezza dei capelli, segui i consigli di Sinergia parrucchieri a Gonars, le prime consulenti cutanee per la bellezza del tuo capello.
tag2:
form: si
sitemap:
image: /images/consigli/cuteinsalute.jpg
categories: Consigli
permalink: /cuteinsalute
---

Avere una cute in perfetta salute significa avere buone probabilità di avere dei bei capelli, curati e robusti: lo stile e la gestione sarà molto più facile e il colore si mantiene più luminoso e più a lungo. In base alla nostra esperienza sappiamo che spesso ci sono varie cause che determinano un’anomalia della cute e che questa determina una cattiva ossigenazione e nutrimento per il capello, che si indebolisce e si sciupa molto, il rischio è l’assottigliamento, l’opacità del colore, la fragilità e anche la caduta.

Il cuoio capelluto deve essere proprio come un buon ‘terreno’, in salute e fertile, su cui far crescere i nostri capelli. Ma purtroppo qualche volta ci può essere un’anomalia, la cute si altera e il suo film lipidico va fuori equilibrio, infatti ce ne accorgiamo quando abbiamo una iper produzione di sebo (che ci appesantisce i capelli) oppure un’estrema secchezza e desquamazione (e si ha la forfora fino a forti e pericolose irritazioni).

Le cause sono le più diverse, tante volte c’è anche un’insieme di cause, che sono sia di natura esterna (come l’ambiente, lo smog) o interna (stress, situazione ormonale che cambia).

Cosa fare in questi casi? Individuare la causa - o le tante possibili cause - è il primo step ma certamente la primissima cosa da fare è agire e andare a detergere e riequilibrare la cute.
Dopo una buona diagnosi si capisce il livello di intossinazione della cute, di conseguenza bisogna detergere a fondo e fare in modo da lenire e calmare questa situazione anomala. La costante pulizia profonda della cute consentirà di tornare alla normalità: il livello ottimale di benessere del cuoio capelluto dipende dal detergere a fondo ma senza disidratare troppo o stressarlo con prodotti troppo aggressivi, ad esempio, mentre tutti quelli a base di oli essenziali, come li usiamo anche noi in salone, sono molto delicati ed estremamente efficaci grazie ai loro principi attivi.

La cute deve apparire rosea e non tesa, morbida ed elastica, la produzione di sebo deve essere normale, perché è la fisiologica lubrificazione e nutrimento per il derma (così come accade anche per la pelle del nostro corpo), e infine deve essere correttamente idratata, in questo modo anche i capelli saranno più forti, i follicoli liberi da eccessi di sebo o residui di desquamazione, per un benessere piacevole e completo.

A presto e vi aspettiamo in salone!

Sinergia staff
