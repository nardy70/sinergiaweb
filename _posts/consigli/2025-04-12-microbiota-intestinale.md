---
title: Il microbiota intestinale e cutaneo - la chiave per la bellezza di pelle e capelli.
layout: generico
tag: Segui i consigli di Sinergia parrucchieri a Gonars
tag2:
form: si
sitemap:
image: /images/consigli/microbiotaintestinale.jpg
categories: Consigli
permalink: /microbiotaintestinale
---

Il microbiota intestinale svolge un ruolo cruciale nell’equilibrio generale dell’organismo influenzando non solo il sistema digerente, ma anche la nostra pelle e di conseguenza i capelli.

### Le Funzioni del Microbiota Intestinale

È un sistema complesso che svolge numerose funzioni vitali per il nostro benessere.
• Difesa dai patogeni: agisce come una barriera naturale contro i batteri patogeni, impedendo loro di invadere l’intestino e compromettere la salute.
• Sintesi di sostanze utili: i batteri intestinali producono vitamine essenziali, come la vitamina K e alcune vitamine del gruppo B, fondamentali per il buon funzionamento dell’organismo.
• Neutralizzazione delle sostanze tossiche: il microbiota è anche responsabile della neutralizzazione delle sostanze tossiche esogene (che provengono cioè dall’esterno) ed endogene (prodotte all’interno del corpo), proteggendo così l'intestino da danni.
• Comunicazione con il sistema nervoso centrale: esiste una connessione bidirezionale tra il sistema intestinale e il cervello. Le informazioni viaggiano attraverso il cosiddetto “asse intestino-cervello” tramite il nervo vago, influenzando il nostro umore, le emozioni e, in alcuni casi, la nostra salute mentale.

### L'Influenza del Microbiota Intestinale sulla Pelle

Il microbiota intestinale e la pelle possiedono legami profondi e diretti. Quando il primo è in disbiosi, ovvero quando si verifica uno squilibrio tra i batteri benefici e quelli dannosi, le conseguenze possono essere visibili sulla pelle e sul cuoio capelluto, i capelli si presentano opachi, deboli e predisposti alla caduta.
Le problematiche cutanee che si verificano sono arrossamento, prurito, eccesso di sebo, forfora, dermatite seborroica, perdita dei capelli e sono il risultato di un’infiammazione che si origina nell’intestino e che, attraverso il sistema immunitario, può manifestarsi sulla pelle. Al contrario, un intenstino sano contribuisce a mantenere la pelle protetta e luminosa.

### Il Microbiota cutaneo: la difesa della pelle

Anche la pelle ha un proprio microbiota, composto da batteri e altri microrganismi che coesistono in equilibrio per proteggere l'epidermide. Questo "microbiota cutaneo" agisce come una barriera naturale contro i microrganismi patogeni e aiuta a mantenere l’integrità della pelle. Tuttavia, come per il microbiota intestinale, anche il microbiota cutaneo può essere compromesso da fattori esterni, causando vari disturbi cutanei, come acne, irritazioni e eczemi.

### Cause di Disbiosi del Microbiota

La disbiosi del microbiota intestinale e cutaneo può essere provocata da numerosi fattori e il principale è sicuramente l’alimentazione squilibrata.
Una dieta ricca di zuccheri raffinati, grassi saturi e povera di fibre può alterare l’equilibrio del microbiota intestinale, favorendo la crescita di batteri dannosi.

Cosa fare? Ecco alcuni consigli.
• Stile di vita: fumo, mancanza di sonno, eccesso di alcol e sedentarietà possono indebolire il microbiota, aumentando il rischio di disbiosi.
• Medicinali: l’uso eccessivo di antibiotici e farmaci può distruggere i batteri benefici, compromettendo l'equilibrio del microbiota intestinale.
• Stress: lo stress cronico ha un impatto negativo sulla salute dell’intestino e della pelle, alterando la composizione del microbiota.
• Infezioni intestinali: le infezioni e le infiammazioni a livello intestinale possono sconvolgere l’equilibrio del microbiota, con effetti negativi anche sulla pelle.
• Condizioni ambientali: cambiamenti stagionali e inquinamento atmosferico possono influire sulla pelle e sul microbiota cutaneo.

Mantenere un microbiota sano è essenziale per il benessere della pelle e dei capelli. Una dieta equilibrata, uno stile di vita sano e la gestione dello stress sono fondamentali per supportare l'equilibrio di questi sistemi. Prendersi cura del microbiota intestinale e cutaneo è il primo passo per avere pelle luminosa e capelli forti.

Vi aspettiamo in salone, a presto!

**_Sinergia staff_**
