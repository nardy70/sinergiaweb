---
title: I nostri capelli durante l'inverno
layout: generico
tag: E’ fondamentale prendersi cura della cute con trattamenti mirati ed i giusti prodotti da utilizzare a casa.
form: si
sitemap:
image: /images/consigli/invernoecapelli.jpg
categories: Consigli
permalink: /invernoecapelli
---

L’inverno ci porta a subire degli sbalzi di temperatura repentini. Passiamo da un clima esterno umido e freddo a temperature elevate e secche degli ambienti interni. Sicuramente la prima cosa che facciamo in questa stagione è munirci di una crema protettiva per il viso più corposa rispetto a quella che utilizziamo in altre stagioni perché necessitiamo di un film lipidico più consistente. Anche le mani e la pelle del nostro corpo si disidrata più facilmente.

Per ripararci dal freddo utilizziamo berretti o cappelli per riparare la testa che molto spesso provocano una sudorazione eccessiva, gli sbalzi termici provocano un disequilibrio cutaneo, l’umidità fa diventare i capelli crespi e pesanti, il clima secco delle abitazioni e dei locali inaridisce i capelli...

Se al clima aggiungiamo l’alimentazione che diventa un pò più consistente e pesante, le abbuffate dopo le feste natalizie, un eccesso di dolci, qualche malanno stagionale che ci costringe all’assunzione di qualche farmaco...
<br>Ecco che la cute comincia a dare qualche problemino!

In questo periodo quindi il nostro sistema immunitario è messo a dura prova e i ritmi veloci a cui siamo abituati non ci permettono di prendere un periodo di pausa e riposo che il nostro corpo ci richiede. L'ideale sarebbe rallentare i ritmi per immagazzinare energia e forza in vista della primavera.

Tutte queste situazioni portano infiammazioni, eccessiva produzione di sebo e sostanze di scarto che il cuoio capelluto non riesce a smaltire quindi è fondamentale detossinare la cute utilizzando un sistema di igiene in grado di ristabilire un equilibrio cutaneo ottimale e scongiurare il protrarsi di queste anomalie nel lungo periodo.

Anche le lunghezze richiedono attenzione. Gli sbalzi di temperatura e l’umidità eccessiva provocano un capello che tende ad essere crespo e quindi è necessario idratarlo con dei trattamenti mirati per ridurre questo fastidioso inconveniente.

E’ fondamentale prendersi cura della cute con trattamenti mirati ed i giusti prodotti da utilizzare a casa perché: la bellezza dei capelli comincia da una cute sana! 

Prenota ora il tuo SINERGIA CHECK-UP.
