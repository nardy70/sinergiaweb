---
title: Il benessere dei nostri capelli.
layout: generico
tag: Da cosa dipende il benessere de inostri capelli? Segui i consigli di Sinergia parrucchieri a Gonars
tag2:
form: si
sitemap:
image: /images/consigli/dipendenzabenessere.jpg
categories: Consigli
permalink: /dipendenzabenessere
---

Ogni individuo fin dalla nascita possiede un patrimonio di circa 5 milioni di follicoli di cui 100-150 mila sono destinati alla produzione di capelli.
Durante la nostra vita c’è una sostanziale e biologica diminuzione di follicoli attivi. Verso i 30 anni se ne contano circa 615 per centimetro quadrato, tra i 30 e i 50 scendono a 485 (per cm2) fino ad arrivare a 435 intorno agli 80-90 anni.

Se a questa naturale perdita aggiungiamo i periodi stressanti a livello fisico ed emotivo, assunzione di farmaci, malattie, trattamenti chimici troppo aggressivi, diete non bilanciate, problemi ormonali, utilizzo di prodotti non idonei ecc… capiamo bene che durante la nostra vita sottoponiamo i nostri capelli a prove di resistenza non indifferenti!

Ed ecco che poi arriva la consueta frase: «Ma quando ero giovane avevo più capelli ed erano molto più grossi!». Altra considerazione che gioca a sfavore della vita dei nostri capelli è che il cuoio capelluto poggia sulla scatola cranica e non sulle fasce muscolari come il resto della nostra pelle.

Questa differenza è sostanziale perché la circolazione sanguigna e linfatica sono stimolate dal movimento muscolare cosa che manca nel cuoio capelluto.
Questo particolare ci fa capire perché il diradamento, nella maggior parte dei casi, non riguarda mai i lati o la parte posteriore della testa perché queste zone sono comunque sollecitate dai muscoli della mandibola e da quelli del collo. Il vertice della testa non riceve quasi nessun movimento muscolare ed è qui che l’assottigliamento è più evidente.

In questo caso il massaggio può dare risultati eccellenti perché è attraverso la circolazione che la cute riceve ossigeno, nutrimento e viene aiutata a drenare sostanze di scarto.

Ricordiamoci anche che la nostra pelle è collegata direttamente al sistema nervoso! Nel cuoio capelluto è presente una fitta rete di terminazioni nervose che avvolgono i follicoli, una sensazione tattile diventa un’informazione per il cervello, un’emozione o uno stato psico fisico alterato possono diventare anomalie per il cuoio capelluto.

Vi aspettiamo in salone, a presto!
