---
title: Ecco come cominciare al meglio il 2024.
layout: generico
tag: Benessere della cute e bellezza dei capelli, ecco come cominciare al meglio il 2024, segui i consigli di Sinergia parrucchieri a Gonars.
tag2:
form: si
sitemap:
image: /images/consigli/benesserebellezza.jpg
categories: Consigli
permalink: /benesserebellezza
---

Siamo ad inizio anno e il principale consiglio per queste settimane è quello di non trascurare il benessere di cute e capelli, perché proprio in questo periodo potremmo soffrire a causa di alcuni cambiamenti.

Siamo in pieno inverno, ma non è soltanto il fattore climatico che può influire sulla bellezza dei capelli, quanto piuttosto alcune fisiologiche variazioni nel nostro organismo, che ci portano a eliminare una maggior tossicità. Le feste sono terminate da poco e sicuramente abbiamo affrontato qualche abbuffata di troppo e ingerito una quantità di zuccheri in abbondanza. Tutto questo si traduce in una quantità superiore al normale di scorie che il nostro organismo deve smaltire, tossicità che si deposita sul cuoio capelluto e, se non viene eliminata correttamente, può creare delle anomalie cutanee come eccesso di sebo, prurito, forfora e infiammazione.

La bellezza dei capelli dipende dalla salute della cute( ormai è il nostro mantra!) perché è proprio da lì che le lunghezze traggono il loro nutrimento per essere sempre ricche di luminosità. Si tratta di un equilibrio molto delicato che va mantenuto costante.

Se notate che i capelli sono opacizzati, sono privi di vitalità, la piega non tiene più bene ed è di difficile (e insoddisfacente!) gestione anche a casa, e magari anche il colore sbiadisce e perde lucentezza, molto probabilmente si deve intervenire principalmente sulla cute.

Il cuoio capelluto è la base su cui crescono, si nutrono e si sviluppano i capelli: sulla cute però si possono formare dei depositi, tra sebo e sudorazione, vengono rilasciate anche delle tossine, che il nostro corpo normalmente produce ed espelle. Ma quando queste restano troppo a lungo (o sono anche molto abbondanti) vanno a “tappare” il follicolo, togliendo nutrimento, ossigeno e vitalità al capello.

Ecco perché è importante in questo periodo fare un check approfondito e professionale, per valutare la situazione e poi scegliere il miglior trattamento per risolvere la problematica. Quando la cute è pulita e liberata da eccessi di sebo e di tossine appare rosea e morbida, ma soprattutto i capelli sono subito visibilmente più leggeri, luminosi, ricchi di riflessi. Per un look sempre gestibile, gradevole, armonioso, bisogna partire dall’equilibrio della cute, in questo modo ogni look sarà sempre impeccabile e luminoso.

Un ultimo consiglio: utilizzate prodotti di alta qualità, sempre su consiglio professionale, per evitare di utilizzare la prima cosa che vi capita a tiro, che magari potrebbe danneggiare ancora di più; inoltre il dover rimediare ai danni su cute e capelli sarà un inutile dispendio di tempo e risorse.

Ogni prodotto deve assolvere al suo compito specifico, perché anche solo uno shampoo sbagliato può far danni, se è troppo aggressivo si rischia una desquamazione, o se viceversa è troppo idratante non andrà a detergere come dovrebbe.

Se avete qualche dubbio o avvertite qualche problema scriveteci tranquillamente, non trascurate mai i segnali che il corpo ci manda; saremo felici di potervi essere utili, oppure passate direttamente in salone da noi, vi aspettiamo, a presto!

Sinergia staff
