---
title: Caduta dei capelli in estate.
layout: generico
tag: Perché alla fine dell’estate cadono i capelli? Segui i consigli di Sinergia parrucchieri a Gonars.
tag2:
form: si
sitemap:
image: /images/consigli/cadutadeicapelliinestate.jpg
categories: Consigli
permalink: /cadutadeicapelliinestate
---

Alla fine della stagione estiva è molto probabile che vi accorgiate di una debolezza dei capelli, aumenta la caduta, sono fragili e a volte li notate anche molto assottigliati. Come mai? E cosa possiamo fare per limitare queste problematiche?

Premesso che un certo quantitativo di perdita di capelli è fisiologico e non ce ne si deve preoccupare, ma è proprio nel post estate che si avvertono alcuni cambiamenti nei capelli, che non vanno mai trascurati. Una causa importante è l’esposizione eccessiva ai raggi solari. Sono molto forti, ci raggiungono ovunque, sia in città che in vacanza, durante molte ore all’aperto, perciò è opportuno proteggersi con prodotti idonei ma soprattutto con cappellini o foulard, bandane.

I raggi solari sono nocivi perché possono degradare e danneggiare le proteine di ancoraggio del capello, fondamentali per la costituzione delle guaine che lo trattengono all’interno del follicolo. Il capello con questa azione passa rapidamente alla fase di caduta, la cosiddetta fase telogen. Questo tipo di caduta comincia da fine agosto circa, e può proseguire anche per due o tre mesi. Non ci dobbiamo preoccupare per questo tipo di caduta, ma dobbiamo invece preoccuparci prima di come arginarla.

Quando ci esponiamo al sole dovremmo sempre utilizzare un cappello e dei filtri solari di protezione, possono essere utili dei trattamenti pre-shampoo, a base di idrolati ad esempio di lavanda e di menta, che hanno la capacità di rilassare e lenire il cuoio capelluto. Soprattutto chi ha capelli sottili o ha già un diradamento dovrebbe porre la massima attenzione, perché potrebbe scottarsi facilmente la cute.

In estate andrebbe cambiata anche la detersione, infatti lo shampoo dovrebbe essere maggiormente idratante e delicato, perché in questa stagione siamo sottoposti anche a bagni frequenti, per cui oltre alla necessità di detergere e mantenere sempre la cute pulita
dobbiamo anche provvedere a idratare e non ledere il film idrolipidico cutaneo per non stressare ulteriormente i capelli. Questi sono piccoli consigli ma utilissimi per vivere una bella estate in totale benessere e sicurezza, ed arrivare in piena forma a settembre.

Vi aspettiamo in salone, a presto!

Sinergia staff
