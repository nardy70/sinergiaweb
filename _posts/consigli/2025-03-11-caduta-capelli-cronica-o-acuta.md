---
title: Telogen effluvio - ovvero caduta di capelli cronica o acuta.
layout: generico
tag: Segui i consigli di Sinergia parrucchieri a Gonars
tag2:
form: si
sitemap:
image: /images/consigli/cadutacapellicronicaoacuta.jpg
categories: Consigli
permalink: /cadutacapellicronicaoacuta
---

La perdita di capelli non fisiologica può essere causata da diversi fattori, l'importante è valutare correttamente le diverse condizioni associate ad essa, le possibili cause, l'età in cui si presenta, l'ereditarietà.

Una corretta diagnosi permetterà di capire che tipo di trattamenti è necessario affrontare per migliorare e, dove possibile, risolvere il problema.

Prendiamo in considerazione una delle condizioni piuttosto comuni associate alla caduta dei capelli: il telogen effluvio.

Il telogen effluvio è una forma di perdita di capelli acuta o cronica che si verifica quando un numero maggiore rispetto al solito di capelli entra nella fase telogen, cioè la fase finale del ciclo di vita dei capelli, e successivamente cade.

Le differenze tra caduta acuta e cronica stanno nella lunghezza del periodo in cui cadono i capelli. Nella prima il problema di risolve in due tre mesi, nella seconda il periodo può durare molti mesi o anni se il fattore scatenante non viene risolto.

Le cause comuni includono stress fisico o emotivo, malattie acute, febbre, lutti, carenze nutrizionali, cambiamenti ormonali (come il parto), emorragie…

La perdita dei capelli non si manifesta subito dopo questi avvenimenti ma dopo circa due tre mesi e quindi bisogna fare mente locale per andare a ricercare quale potrebbe essere stata la causa.

È importante in questo caso rivedere diverse dinamiche per favorire il risolversi di tale situazione in modo più veloce ed efficace, pertanto diventa utile agire in sinergia su diversi fronti.

Prendere coscienza dell'evento scatenante e ridurre lo stress fisico ed emotivo può aiutare a fermare il telogen effluvio. Praticare tecniche di gestione dello stress come la meditazione, lo yoga, o l'esercizio fisico regolare può essere utile. Una camminata in mezzo alla natura con costanza fa davvero tanto!

Assicurarsi di avere una dieta equilibrata e ricca di nutrienti può favorire positivamente la salute dei capelli. Ricordiamoci che la corretta alimentazione è alla base del nostro benessere.

Trattamenti cutanei che vadano a ripristinare un corretto equilibrio del mantello idro-lipidico, a nutrire, ossigenare e stimolare la crescita e a favorire la ripresa del ciclo normale dei capelli.
Può essere molto utile il massaggio al cuoio capelluto abbinato a questi trattamenti.

È importante una corretta analisi per sviluppare un piano di trattamento appropriato per sostenere una ricrescita di capelli efficace!

**_Sinergia staff_**
