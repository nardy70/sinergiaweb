---
title: Capelli crespi
layout: generico
tag: A dicembre in inverno capelli e cute in perfetta forma e salute, ecco alcuni consigli di Sinergia parrucchieri a Gonars, le prime consulenti cutanee per la bellezza del tuo capello.
tag2:
form: si
sitemap:
image: /images/consigli/capelliecuteinforma.jpg
categories: Consigli
permalink: /capelliecuteinforma
---

Siamo a dicembre ed è importante in queste settimane prenderci cura della cute e dei capelli, per affrontare al meglio l’inverno e l’abbassamento delle temperature. Dalla nostra esperienza in salone sappiamo bene quanto i fattori esterni influiscono sulla resa del capello e possono danneggiare il normale equilibrio della cute.

I capelli e il cuoio capelluto vanno protetti in questa stagione, perché sono messi a dura prova a causa di sbalzi di temperatura, di umidità maggiore che ci può essere nell’aria per le piogge e per il maggior inquinamento nelle città.

Sono fattori che rendono i capelli fragili e deboli. Inoltre se i capelli diventano opachi e spenti la causa potrebbe dipendere da una perdita dell’equilibrio fisiologico naturale del cuoio capelluto. Le temperature rigide tendono a sensibilizzare maggiormente la cute.
Le ghiandole sebacee risentono molto del freddo e se la temperatura si abbassa producono meno sebo. Al livello del microcircolo si riscontra una vasocostrizione.
Questa influisce sull’irrorazione dei bulbi piliferi, causa quindi un microcircolo alterato che non riesce ad apportare sufficiente ossigeno e nutrienti al cuoio capelluto; questo mal nutrimento potrà provocare poi in primavera una maggiore perdita di capelli.

Cosa fare quindi per il nostro cuoio capelluto anche in inverno? Bisogna puntare sull’idratazione: attraverso impacchi specifici, attraverso l’uso di oli e attraverso il massaggio.
Il massaggio cutaneo ha molteplici effetti, infatti stimola il microcircolo e ne migliora l’irrorazione sanguigna e quindi l’ossigenazione dei tessuti, aiuta ad eliminare il ristagno di tossine, è riscaldante ed ha un effetto benefico anche per la nostra psiche.

Come la cute, anche i capelli necessitano di cure durante l’inverno.
Un capello inaridito ci fa capire che le cuticole, che ricoprono il nostro capello esternamente, tendono ad essere sollevate. Ciò significa che il capello si spezzerà molto facilmente. Dobbiamo quindi andare a ripristinare questo rivestimento protettivo.
Anche in questo caso si possono usare degli oli che abbiano un effetto nutriente, e utilizzare anche detersioni specifiche che aiutino a ripristinare la cheratina che il capello ha perso.

A presto e vi aspettiamo in salone!

Sinergia staff
