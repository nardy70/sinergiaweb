---
title: Detossinare la cute e' fondamentale
layout: generico
tag: Per avere capelli sani, forti e luminosi segui i consigli di Sinergia Parrucchieri a Gonars.
form: si
sitemap:
image: /images/consigli/detossinare.jpg
categories: Consigli
permalink: /detossinare
---

Per capire perchè è importante purificare il cuoio capelluto vogliamo introdurti un argomento di cui sicuramente avrai sentito parlare: le **Tossine**.

COSA SONO LE TOSSINE?<br>
Le tossine si suddividono in **endogene** ed **esogene**.

- Le tossine endogene sono prodotte dall’organismo durante i vari processi metabolici, la loro permanenza ed accumulo all’interno del corpo può portare a degli squilibri che finiscono con il danneggiare il funzionamento di diversi organi e apparati.
- Le tossine esogene sono quelle che provengono dall'esterno, ad esempio dall'inquinamento dell’acqua, aria e suolo, farmaci, metalli pesanti, addittivi alimentari.

Normalmente vengono eliminate dall'organismo, in particolare dal fegato, reni, polmoni, pelle e quando sono in eccesso o il nostro organismo ha poca energia per eliminarle, vanno a depositarsi nei tessuti.

Un accumulo di tossine può rallentare il metabolismo e incrementare i radicali liberi. Ecco che allora il corpo ci manda dei segnali: stanchezza, gonfiori gastrointestinali, sfoghi cutanei, irritabilità...

Qualche consiglio per detossinare il corpo e... la mente!

SIAMO CIO' CHE MANGIAMO!<br>
E' importante cominciare a detossinare il corpo partendo dall’alimentazione. Limitare il più possibile gli zuccheri e le farine raffinate, il caffè, i prodotti industriali e gli additivi alimentari.

IMPARIAMO A RESPIRARE<br>
I ritmi stressanti e veloci ci impediscono di respirare correttamente. Dobbiamo usare il diaframma, questo muscolo quasi sconosciuto!!!

Questa forma di respiro è alla base di quasi tutte le tecniche di meditazione e rilassamento, in quanto aiuta a ridurre i livelli di stress, abbassare la pressione sanguigna e regolare altri importanti processi del corpo. Aiuta a rilassare, riducendo gli effetti nocivi del cortisolo (l’ormone dello stress).

ATTIVITA' FISICA<br>
basterebbe camminare a passo veloce magari in mezzo alla natura mezz'ora al giorno per trovare benefici a livello metabolico osteoarticolare, neurologico e psicologico.

DETOSSINARE LA PELLE<br>
La ‪‎pelle‬, quale organo emuntore trattiene moltissime ‪tossine‬ e il cuoio capelluto a causa di ciò può presentare diverse anomalie quali cute grassa, forfora, infiammazioni, atonia, prurito, diradamento.

Detossinare  diventa fondamentale per avere una buona funzionalità del mantello idrolipidico, per eliminare tutti gli scarti metabolici e tossine esterne che impediscono una buona ossigenazione e quindi il trasporto da parte del microcircolo di tutti i nutrienti fondamentali per la crescita di un capello vitale.

QUANDO DETOSSINARE LA CUTE?<br>
Il turn over cellulare non è uguale a tutte le età. Nelle pelli più giovani le cellule impiegano circa 28 giorni a raggiungere l’epidermide mentre, nelle pelli più mature, questo processo richiede più tempo. Quindi, essendo il ricambio cellulare più lento, la pelle accumula un maggior numero di cellule morte.

Consigliamo di detossinare la cute una volta al mese per pulire la pelle da tutte quelle sostanze di scarto che non consentono alla stessa di respirare e potrebbero causare infiammazioni con conseguente assottigliamento dei capelli.

Grazie al nostro Sinergia Checkup siamo in grado di leggere e di valutare attentamente le problematiche del cuoio capelluto e quindi trovare il percorso migliore per te utilizzando trattamenti personalizzati e tecniche di massaggio necessari affinchè i prodotti applicati esercitino al meglio la loro funzione.
