---
title: Come gestire i capelli e il benessere della cute.
layout: generico
tag: Come gestire i capelli e il benessere della cute, segui i consigli di Sinergia parrucchieri a Gonars.
tag2:
form: si
sitemap:
image: /images/consigli/comegestirecapelliecute.jpg
categories: Consigli
permalink: /comegestirecapelliecute
---

Siamo in un periodo delicato per capelli e cute, perché col cambio di stagione, che vuol dire di temperature, umidità e abitudini quotidiane, rischiamo di avere degli squilibri e delle anomalie fastidiose.

Cosa accade al capello quando la cute non è in salute e in un buon equilibrio? I capelli potrebbero presentarsi pesanti e difficili da gestire; spesso proprio a causa di uno squilibrio appaiono come grassi o sporchi anche dopo poco averli lavati, lo styling è di difficile gestione e si ha sempre la sensazione di non essere in ordine.

Quando parliamo di capelli grassi si parla ovviamente di cuoio capelluto che è fuori equilibrio, ovvero la produzione di sebo è fuori controllo. È eccessiva e quindi si trasporta sulle lunghezze, dando proprio il tipico effetto capelli sporchi o capelli unti. 
In salone da noi per esempio facciamo un check approfondito e attraverso una consulenza specifica andiamo a valutare lo stato della cute. Spesso notiamo che a casa non si dà la giusta attenzione alla fase lavaggio. Le cause di cute pesante sono molteplici, come spesso abbiamo scritto nei nostri articoli sul nostro blog, però una delle cose su cui si può fare attenzione è proprio il momento dello shampoo.

Per fretta o per disattenzione a volte non detergiamo a fondo il cuoio capelluto: uno dei metodi che spesso suggeriamo, e che facciamo vedere in salone, è quello di utilizzare una piccola quantità di shampoo sulla cute asciutto, dopo un piccolo massaggio aggiungerne un po’ e unire un po’ d’acqua, così da emulsionare bene il detergente. Questa operazione richiede un po’ più di tempo e di attenzione ma è molto efficace. È importante eliminare il sebo dalla cute; poi si procede alla seconda detersione, sempre facendo attenzione a come distribuire la quantità di shampoo.

In questo modo il capello rimane pulito, leggero e morbido, anche la cute si presenterà più leggera e fresca. Il benessere cutaneo è la base per un look sempre a posto e in ordine, sarà anche più facile da gestire e inoltre l’eccesso di sebo non andrà a occludere i follicoli, col rischio di creare ulteriori anomalie, che possono portare a irritazioni e fino alla caduta di capelli. Per cui abbiatene sempre massima cura anche durante lo shampoo e con la corretta manualità, efficace ma dolce, fatta con i polpastrelli e con piccoli movimenti circolari, se avete dubbi o domande scriveteci, o passate direttamente da noi, saremo felici di accogliervi in salone, a presto!

Sinergia staff