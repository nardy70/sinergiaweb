---
title: Sole e capelli, alleato o nemico?
layout: generico
tag: Sole e capelli, alleato o nemico? Segui i consigli di Sinergia parrucchieri a Gonars.
tag2:
form: si
sitemap:
image: /images/consigli/alleatonemico.jpg
categories: Consigli
permalink: /alleatonemico
---

Tempo di vacanze, che siano al mare, in montagna o in città il sole è il protagonista dell’estate.
Se preso con moderazione il sole diventa un alleato fondamentale per la produzione di vitamina D, stimola la formazione di serotonina quindi favorisce il buon umore, facilita la rigenerazione cellulare stimolando il metabolismo ed è benefico per tante anomalie cutanee come psoriasi e dermatiti.

Un’eccessiva esposizione al sole può diventare pericolosa danneggiando il Dna cellulare e la conseguente formazione di radicali liberi degradazione di collagene, elastina e acido ialuronico, sostanze fondamentali per l’elasticità e la compattezza della nostra pelle favorendo la comparsa di invecchiamento precoce.

A livello del cuoio capelluto i follicoli possono subire delle alterazioni del ciclo vitale a causa della disgregazione delle sostanze fondamentali che costituiscono epidermide e derma, che si traducono in una caduta intensa nei mesi successivi e nei casi più gravi in una difficoltosa ricrescita e con capelli più assottigliati.

A livello dello stelo la cheratina, che è la principale proteina che costituisce il capello, viene danneggiata dai raggi UV, rendendo il capello più arido, fragile, sbiadito, facilmente incline a spezzarsi e alla formazione di doppie punte, soprattutto se abbiamo capelli fortemente schiariti e decolorati.

Cosa fare per evitare di danneggiare cute e capelli?

Prima di esporsi al sole applicare prodotti specifici che contengano filtri protettivi UVA-UVB sia sulla cute che sullo stelo e quando necessario proteggersi con cappelli.

Dopo ogni esposizione è necessario lavare sempre i capelli!

Sudore, salsedine, cloro sono deleteri se lasciati stazionare su cute e capelli. È meglio preferire detersioni idratanti e riparare gli steli con maschere nutrienti che vadano a riportare proteina al capello.

Durante l’estate come prevenzione è bene fare delle ricostruzioni dello stelo: sono soprattutto consigliate a chi ha capelli fortemente schiariti e trattati chimicamente. L’apporto di cheratina di questi trattamenti evita che i capelli si svuotino in maniera irreparabile. Utili da fare anche alcuni trattamenti post vacanze per ridare nutrimento e riportare i capelli ad essere rimpolpati e lucenti.

Vi aspettiamo in salone, a presto!

Sinergia staff
