---
title: Benessere, capelli e cute.
layout: generico
tag: Capelli indeboliti e problemi di cute? Segui i consigli di Sinergia parrucchieri a Gonars.
tag2:
form: si
sitemap:
image: /images/consigli/capellindebolitiproblemicute.jpg
categories: Consigli
permalink: /capellindebolitiproblemicute
---

Spesso, in questo periodo, ci chiedono come migliorare lo stato dei capelli e oggi vogliamo condividere con voi alcune problematiche molto comuni, e come risolverle.

È facile che in primavera si abbia desiderio di un look nuovo o semplicemente di far crescere i capelli, come ad esempio ci ha chiesto una nostra cliente pochi giorni fa, ma le lunghezze sono molto indebolite e fragili. Voleva un consiglio su come farli crescere, ma li ha molto sfibrati: lei ha un capello sottile, colorato, lo stelo si presenta molto disidratato e svuotato.
Le abbiamo consigliato un trattamento con la cheratina vegetale.
La cheratina è la proteina che struttura il nostro capello va a dare sostegno a tutte le parti svuotate. Quindi riempiendo il capello otterremo una corposità maggiore, una lucentezza e una tenuta del colore molto più duratura. Accade che in un capello svuotato e disidratato le cuticole che rivestono la parte esterna del capello restano aperte, e quindi noi andiamo a richiuderle per riavere lucentezza. Inoltre è un ottimo trattamento per chi ha un capello che si spezza facilmente e non riesce ad allungarsi.

In questo periodo in cui cominciamo a sentire le temperature che si alzano può succedere che la cute ci dia qualche fastidio: prurito o irritazioni, rossore oppure desquamazione. In questi casi consigliamo sempre trattamenti nutritivi e reidratanti, anche se è opportuno affidarsi a professionisti che possano prima valutare l’entità del problema e poi scegliere la soluzione adatta. In salone da noi ad esempio utilizziamo parecchi trattamenti diversificati per ciascuna problematica individuale e con l’uso di prodotti a base di oli essenziali raggiungiamo ottimi risultati.
Tra i tanti casi che trattiamo è venuta da noi una cliente che aveva i capelli sottili (che tendevano a sporcarsi in fretta) e sulla cute c’era una forte desquamazione. Il suo cuoio capelluto alla microcamera appariva molto disidratato con forfora, con un principio di infiammazione sottocutanea. Le abbiamo spiegato che la produzione di forfora secca può aumentare se si è soggetti a una disidratazione.
Ovviamente influiscono anche i periodi di stress o alimentazione non corretta che causano questa anomalia cutanea. È importante scegliere i prodotti che si usano perché una cute secca è una cute che assorbe molto più facilmente qualsiasi cosa gli si applichi. Quindi prodotti non adatti possono creare problematiche ancora più evidenti.

La forfora è causata anche da un accelerato ricambio delle cellule epidermiche che non riescono a raggiungere la maturazione completa e si staccano prima, ecco perché si notano queste squame bianche. Le abbiamo detto che è importante utilizzare prodotti di detersione che devono idratare il cuoio capelluto. Infatti i trattamenti di igienizzazione che si effettuano vanno a idratare oltre che pulire. Quindi si applica un preparato con estratti naturali e piante che rinfresca la cute e le restituisce elasticità.
Viene poi fatto un massaggio per stimolare le ghiandole sebacee che lavorano un pochino di meno e ossigenare i tessuti. Lo shampoo deve essere specifico, per la cute e per le lunghezze, infine è bene concludere il trattamento con l’applicazione di una maschera idratante per dare lucentezza ai capelli, e poi si proseguirà anche a casa con un buon mantenimento, per fare in modo che la cute resti sempre in equilibrio e le lunghezze sempre sane, lucide e robuste.

Se anche voi avete qualche fastidio o qualche problematica di questo tipo non esitate a scriverci, seguirci sui social oppure passate direttamente da noi, ci conosceremo di persona e saremo liete di accogliervi in salone, a presto!

Sinergia staff
