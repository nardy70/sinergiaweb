---
title: Capelli crespi
layout: generico
tag: Capelli crespi in autunno, ecco alcuni consigli pratici di Sinergia parrucchieri a Gonars, le prime consulenti cutanee per la bellezza del tuo capello.
tag2:
form: si
sitemap:
image: /images/consigli/capellicrespi.jpg
categories: Consigli
permalink: /capellicrespi
---

Come cercare di arginare il temuto effetto crespo che soprattutto in autunno ed inverno colpisce non solo chi ha i capelli ricci ma anche chi li ha lisci e sottili?

I capelli crespi si presentano come capelli secchi, fragili opachi, ruvidi al tatto, gonfi e difficili da gestire.

Le cause possono essere date dai fattori climatici come l’umidità e l’inquinamento dell’aria che possono contribuire a increspare gli steli.

Altre cause possono dipendere da un’alimentazione errata o povera di nutrienti fondamentali per il capello, dall’assunzione di medicinali, dallo stress, da fattori riconducibili alla modificazione della struttura del capello con l'avanzare dell’età oppure, nel caso di chi ha i capelli ricci, dalla scarsa produzione di sebo da parte del cuoio capelluto.
<br />Anche la genetica può essere considerata una causa di questo fastidioso inestetismo.

L’effetto crespo ha anche altre cause: può dipendere da quei trattamenti chimici e fisici (decolorazioni, stirature, phon e piastre, detersioni aggressive) che stressano i capelli rendendoli secchi e spenti. La mancanza di idratazione è la causa principale. In un ambiente umido, come può esserlo questa stagione, un capello disidratato tenderà a “dissetarsi”, assorbendo non solo l’umidità presente nell’aria, gonfiandosi e appare come paglia, ma anche assimilando altre particelle che sono nell’aria, potenzialmente dannose come smog.

- Cosa succede nel cuore di un capello secco?
  <br>La barriera protettiva del capello si indebolisce, le cuticole tendono a sollevarsi invece di essere strettamente coese tra loro con la conseguenza che l’acqua comincia a disperdersi, lo stelo si inaridisce e quindi i capelli saranno portati ad assorbire l’umidità presente nell'aria attraverso le cuticole aperte e provocando il famoso effetto crespo.

- Cosa si può fare per evitare questa problematica?
  <br>A casa vi consigliamo di utilizzare prodotti per la detersione specifici per il tipo di cute, sia grassa che secca, da alternare ad una detersione idratante per lo stelo.
  Non dimentichiamo che è fondamentale utilizzare maschere idratanti senza siliconi e con principi attivi di origine vegetale da lasciar agire per almeno 5 minuti, che saranno fondamentali per ottenere una chioma più disciplinata. Altri consigli pratici: tamponare i capelli delicatamente evitando di ‘centrifugarli’ con l’asciugamano; utilizzare un prodotto pre piega che li protegga dal calore; utilizzare il phon con calore medio e non vicino al capello; evitare l’uso di piastre per quanto possibile perché favoriscono la disidratazione del capello.

- In salone dal parrucchiere.
  <br>Per mantenere i capelli idratati e nutriti è fondamentale verificare lo stato della cute, della cuticola e lo spessore lungo tutto lo stelo. Questo lo si ottiene tramite un check-up con una speciale microcamera che legge tutti questi dati e ci dà indicazioni più specifiche sulle migliori strategie per mantenere un giusto equilibrio idro-lipidico. Infine vi consigliamo anche di effettuare con costanza impacchi idratanti e nutrienti, ricostruzioni alla cheratina vegetale, oliazioni, sono trattamenti fondamentali perché la loro azione ha una durata nel tempo e ripristinano efficacemente l’idratazione di cui il capello crespo necessita.

Sinergia staff
