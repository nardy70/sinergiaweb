---
title: Anche i capelli invecchiano
title2:
layout: generico
tag: Ecco i consigli di Sinergia parrucchieri a Gonars, le prime consulenti cutanee per la bellezza del tuo capello.
tag2:
form: si
sitemap:
image: /images/consigli/bellezzadeicapelliedellapelle.jpg
categories: Consigli
permalink: /bellezzadeicapelliedellapelle
---

Per l’estate vi parliamo di pelle e di capelli, perché è in questa stagione che maggiormente si può andare incontro a diversi fastidi e uno dei nemici principali è la disidratazione che causa alcune problematiche, i cui effetti deleteri - anche sul cuoio capelluto - spesso si notano ad inizio autunno.

Come spesso spieghiamo alle nostre clienti qui in salone da noi, Sinergia parrucchieri, a Gonars, le prime consulenti cutanee per la bellezza del tuo capello, la pelle è l’organo più esteso del nostro corpo, va trattata con cura e attenzione in ogni periodo dell’anno.

Nell’embrione si forma assieme al sistema nervoso e questo ci deve far capire quale forte connessione c’è tra loro. È un organo di comunicazione tra noi e l’esterno, è lo specchio delle nostre emozioni.

La pelle - come i capelli - subisce un processo di invecchiamento biologico che può dipendere da fattori ambientali e genetici.

I capelli, come la pelle di cui fanno parte, con il passare del tempo subiscono cambiamenti fisiologici ed estetici che possono dipendere da fattori ambientali e genetici.

Un cambiamento evidente è la riduzione del numero di capelli legato al naturale processo di invecchiamento cutaneo.

Questo fenomeno inizia verso i 35-40 anni ed evolve con tempistiche e modalità diverse da persona a persona.

Si assiste ad una alterazione del ciclo di vita dei capelli in quanto la fase di crescita (fase anagen), si accorcia mentre si allungano quella di caduta del capello (telogen) e la successiva fase anagen.

Queste alterazioni follicolari danno origine ad assottigliamento e diradamento della capigliatura.

Oltre a questi processi biologici di invecchiamento esistono anche cause esterne quali trattamenti aggressivi, tinture, uso eccessivo di calore da phon e piastre.

Anche i cambiamenti ormonali influiscono sulla capigliatura. Nel periodo della menopausa la riduzione estrogenica favorisce un capello più sottile, diradato, opaco.

Dal momento che pelle e sistema nervoso si sviluppano insieme già a livello embrionale, è facile comprendere perché gli stati emotivi come la paura, l’ansia, il dolore, le frustrazioni - se prolungati nel tempo - possono portare alla perdita dei capelli.

Oltre ai fattori legati all’età ne esistono altri, indipendenti dall’invecchiamento biologico, come un’alimentazione scorretta, uno stile di vita disordinato, l’inquinamento ambientale, lo stress psicofisico, l’uso di farmaci, tutti fattori cruciali che possono interferire con il ciclo vitale dei capelli.

Lo stress ossidativo da radicali liberi danneggia gli enzimi e le molecole del bulbo pilifero scatenando una reazione a catena che con il passare del tempo provoca un accelerato invecchiamento del capello

Come prevenire l’invecchiamento dei capelli?

Il primo indispensabile trattamento anti-età è lo shampoo!
Deve essere scelto in base alle esigenze della cute in considerazione del fatto che in vari momenti della vita possono subentrare dei cambiamenti e che la pelle ne risente, quindi anche lo shampoo da utilizzare va valutato.

Non deve contenere laurilsolfati ma tensioattivi delicati, non deve contenere neanche siliconi o sostanze che possono irritare ed occludere.
Si devono utilizzare prodotti antietà per rinforzare, ricostruire, reidratare il capello restituendogli volume e lucentezza.

Atri consigli utili:

- le colorazioni fai da te sono da evitare, inoltre un’applicazione errata può rovinare il capello;
- utilizzare il phon con temperature non elevate;
- limitare l’uso di ferri e piastre;
- utilizzare maschere nutrienti;
  è fondamentale uno stile di vita sano ed un’alimentazione equilibrata ricca di verdura, frutta, semi oleosi, pesce azzurro e cereali integrali.

Se hai domande o curiosità che riguardano la cute o i capelli, scrivici e segui il nostro blog e i consigli dedicati, ti aspettiamo!

Sinergia staff
