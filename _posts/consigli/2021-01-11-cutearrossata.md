---
title: Cute arrossata che fare?
title2:
layout: generico
tag: Ecco i consigli di Sinergia parrucchieri a Gonars, le prime consulenti cutanee per la bellezza del tuo capello.
tag2:
form: si
sitemap:
image: /images/consigli/cutearrossata.jpg
categories: Consigli
permalink: /cutearrossata
---

Hai la cute arrossata e non sai cosa fare? Ecco i nostri consigli, Sinergia parrucchieri a Gonars, le prime consulenti cutanee per la bellezza del tuo capello.

Una **cute arrossata** molto spesso può presentare delle anomalie correlate quali forfora, produzione di sudore in eccesso o anche di sebo, della desquamazione, psoriasi o una dermatite in corso.

Sono diverse le cause che ci possono essere ma tutte provocano una cute infiammata e la necessità primaria è quella di cercare di calmare questo eccesso di calore.
 
**Come riconoscerla**
Ad occhio nudo si vede del rossore che può presentarsi in diverse aree della testa, a volte anche sul volto, possiamo anche sentire che al tatto risulta calda, inoltre molto spesso se viene toccata può dar fastidio e può far male.
 
**Quali sono le strategie che possiamo adottare per cercare di migliorare questa situazione?**
Innanzitutto dobbiamo fare attenzione allo shampoo che stiamo utilizzando. Molto spesso è proprio il tipo di prodotto per la detersione che non è adatto e a lungo andare può provocare situazioni di stress per la cute.
E’ meglio preferire un prodotto che sia privo di siliconi: queste sono sostanze chimiche che si depositano sul cuoio capelluto e sullo stelo del capello, che a lungo andare possono creare una situazione di disequilibrio cutaneo perché non permettono la giusta ossigenazione e la giusta idratazione della cute.
