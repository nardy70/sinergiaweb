---
title: Hai male ai capelli? È la cute!
layout: generico
tag: Hai male ai capelli? È la cute! Segui i consigli di Sinergia parrucchieri a Gonars.
tag2:
form: si
sitemap:
image: /images/consigli/maleaicapelli.jpg
categories: Consigli
permalink: /maleaicapelli
---

Per la bellezza dei capelli e il benessere della cute ci sono alcuni piccoli accorgimenti che si possono usare, conoscendo bene quali sono gli effetti e le conseguenze da eccesso di sebo o in generale anomalie cutanee.

Le anomalie di sebo e i residui che restano a lungo sulla cute non fanno bene, vanno sempre deterse, rimosse. Il cuoio capelluto deve essere sempre in equilibrio, libero e pulito.

Una delle sensazioni più forti e fastidiose è quella di avvertire “dolore ai capelli”, o meglio è la cute che duole e di conseguenza è come avvertirla alle radici e sull’intera chioma. In determinate situazioni ci può dare questa sensazione di fastidio. 
Prendiamo in considerazione una delle diverse causa che potrebbe incidere, ovvero la rigidità della cute. Dobbiamo considerare la cute come un’estensione della pelle del viso e quindi profondamente connessa con il nostro sistema nervoso. Periodi emotivamente particolari o con un carico di stress che non riusciamo a smaltire possono provocare un irrigidimento dei muscoli, già al livello delle spalle, che poi si riflette anche sul nostro cuoio capelluto, e queste contratture muscolari si stratificano nel tempo. 

Un buon modo per toglierci questo fastidio cutaneo è quello di regalarci (o di regalare, dato che siamo a dicembre!) un bel massaggio. Possiamo prendere l’olio essenziale di jojoba, molto compatibile con il nostro sebo e infatti lo assorbiamo molto facilmente. Possiamo aggiungere qualche goccia di olio essenziale di cannella, perché ha un’azione attivante, ha proprietà riscaldanti e stimolanti, così aiuta la circolazione sanguigna. Possiamo aggiungere qualche goccia di olio essenziale di arancio, calmante, riequilibrante e regala buonumore e ottimismo. riscaldiamo l’olio, così è anche più piacevole, poi procediamo con l’applicazione sul cuoio capelluto, per poi procedere col massaggio delicato, come delle carezze sulla testa, per poi con dei movimenti circolari andiamo a scollare, a spostare la cute. Ciò consente di migliorare la microcircolazione nei tessuti e a rendere il capello più lucido e meno “stanco”. Per un’azione più completa possiamo anche proseguire il massaggio su collo e spalle.

Dopo la posa dell’olio si può eseguire uno shampoo a secco, ovvero non va applicata l’acqua ma solo lo shampoo, da massaggiare su tutta la capigliatura. Si aggiunge l’acqua pian piano in modo da emulsionare pian piano il tutto e non avere alla fine un capello pesante. Questo piccolo rituale serve a rilassare le tensioni cutanee, a migliorare la circolazione sanguigna e dà un apporto di ossigeno maggiore, il che favorisce una cute più elastica e un capello più in forma.

A presto, vi aspettiamo in salone

Sinergia staff
