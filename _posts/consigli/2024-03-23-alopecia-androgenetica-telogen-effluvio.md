---
title: Alopecia androgenetica e telogen effluvio.
layout: generico
tag: Alopecia androgenetica e telogen effluvio, differenze e trattamenti, segui i consigli di Sinergia parrucchieri a Gonars.
tag2:
form: si
sitemap:
image: /images/consigli/alopeciatelogen.jpg
categories: Consigli
permalink: /alopeciatelogen
---

La perdita di capelli non fisiologica può essere causata da diversi fattori, l’importante è valutare correttamente le diverse condizioni associate ad essa, le possibili cause, l’età in cui si presenta, l’ereditarietà.
Una corretta diagnosi permetterà di capire che tipo di trattamenti è necessario affrontare per migliorare e, dove possibile, risolvere il problema.

Prendiamo in considerazione due delle condizioni piuttosto comuni associate alla perdita dei capelli: il telogen effluvio e l’alopecia androgenetica.

Queste due condizioni differiscono sia nella loro causa sottostante che nei trattamenti consigliati.

Alopecia Androgenetica
L'alopecia androgenetica è la forma più nota di perdita di capelli causata da fattori ormonali e genetici. È più comune negli uomini (circa l’80%) ma anche le donne ne sono interessate (circa 50%). È causata dalla sensibilità dei follicoli piliferi agli ormoni androgeni, in particolare al diidrotestosterone (DHT). Questo accorcia la fase di crescita del capello (anagen), porta ad una riduzione progressiva della dimensione dei follicoli piliferi e alla conseguente miniaturizzazione dei capelli, che diventano più sottili e più corti fino ad arrivare all’atrofia.
I sintomi nell’uomo includono diradamento dei capelli sulla parte superiore e stempiatura fino a collegare fronte e nuca con il passare del tempo. Può presentarsi subito dopo la pubertà ed avere un picco molto veloce fino ai 30 anni, progredisce fino ai 40-50 per poi diminuire e fermarsi.

Nella donna c’è una riduzione della densità dei capelli nella parte superiore della testa. Può presentarsi anche qui verso i 16 anni ma è molto più frequente un’alopecia molto pronunciata quando subentra la menopausa.
In entrambi i casi l’alopecia non si presenta con un aumento di capelli che cadono.
I trattamenti che si possono utilizzare mirano a rallentare la formazione di DHT, ma vanno portati avanti con costanza e per periodi lunghissimi finché si vuole bloccare tale processo che è irreversibile.

Telogen Effluvio
Il telogen effluvio è una forma di perdita di capelli acuta o cronica che si verifica quando un numero maggiore del solito di capelli entra nella fase telogen, cioè la fase di riposo del ciclo di vita dei capelli, e successivamente cade. Le cause comuni includono stress fisico o emotivo, malattie acute, febbre, lutti, carenze nutrizionali, cambiamenti ormonali (come il parto), emorragie.

La perdita dei capelli in questo caso non si manifesta subito dopo questi avvenimenti ma dopo circa tre mesi e quindi bisogna andare a ricercare quale potrebbe essere stata la causa.
È importante in questo caso rivedere diverse dinamiche per favorire il risolversi di tale situazione in modo più veloce ed efficace, pertanto diventa utile agire in sinergia su diversi fronti.

Prendere coscienza dell’evento scatenante e ridurre lo stress fisico ed emotivo può aiutare a fermare il telogen effluvio. Praticare tecniche di gestione dello stress come la meditazione, lo yoga, o l'esercizio fisico regolare può essere utile. Una camminata in mezzo alla natura con costanza fa davvero tanto!

Assicurarsi di avere una dieta equilibrata e ricca di nutrienti può favorire positivamente la salute dei capelli. Ricordiamoci che la corretta alimentazione è alla base del nostro benessere.

Trattamenti cutanei che vadano a ripristinare un corretto equilibrio del mantello idro-lipidico, a nutrire, ossigenare e stimolare la crescita e a favorire la ripresa del ciclo normale dei capelli. Può essere molto utile il massaggio al cuoio capelluto abbinato a questi trattamenti.

In conclusione, l'alopecia androgenetica e il telogen effluvio sono due condizioni diverse che possono causare perdita di capelli. È importante una corretta diagnosi per sviluppare un piano di trattamento appropriato in base alla causa sottostante della perdita di capelli.

Sinergia staff.
