---
title: Alimentazione e capelli
layout: generico
tag: Estate 2022 e bellezza dei nostri capelli, ecco alcuni consigli utili di Sinergia parrucchieri a Gonars, le prime consulenti cutanee per la bellezza del tuo capello.
tag2:
form: si
sitemap:
image: /images/consigli/capelliealimentazione.jpg
categories: Consigli
permalink: /capelliealimentazione
---

Estate 2022 e bellezza dei capelli, come possiamo migliorarne lo stato di benessere? In base alla nostra esperienza in salone, Sinergia parrucchieri a Gonars, vi diamo qualche spunto e qualche suggerimento utile per poter sfruttare appieno i benefici della stagione estiva.

La bellezza dei nostri capelli è legata fortemente al nostro modo di alimentarci.
Una dieta inappropriata può comportare carenze qualitative di sostanze essenziali e benefiche, tra le conseguenze può provocare una perdita di capelli e contribuire ad aggravarne una già in atto.

Se analizziamo chimicamente la struttura del capello possiamo notare che esso è costituito principalmente da proteine (per il 70-80%), acqua (11%), minerali (8%), lipidi ( 3%).

La principale proteina presente nei capelli è la cheratina che va a formare le fibre della corteccia, la parte intermedia, e ha quindi un’azione prevalentemente strutturale.

Una dieta ‘aproteica’ - limitata in parte o del tutto priva delle necessarie proteine - può causare una riduzione del diametro del bulbo del capello in pochi giorni e diminuisce anche l’elasticità del fusto.

Se in nostro organismo ha un deficit di proteine non correttamente introdotte con l’alimentazione, il capello risulterà indebolito strutturalmente con un aumento della fragilità. Se il naturale allungamento dei capelli rallenta, se si nota un’abbondante caduta allora siamo in presenza di segnali da non sottovalutare e probabilmente non ci stiamo alimentando nel modo corretto.

L’acqua è il secondo componente più importante nella struttura del capello.
<br>La presenza di una corretta quantità di acqua al suo interno è molto importante per la sua elasticità. Hai presente un rametto secco rispetto ad uno bello verde? La facilità con cui si spezza il primo rispetto al secondo è un esempio che calza per farti capire l’importanza dell’idratazione.
<br>Per questo motivo è importante introdurre quotidianamente un’adeguata quantità di acqua attraverso bevande, frutta e verdura.

I minerali sono sostanze bioregolatrici, perché consentono corrette reazioni chimiche che servono a produrre proteine.
<br>Una loro carenza determina una diminuzione del ritmo di crescita dei capelli e una fragilità che porta al loro assottigliamento.
<br>I cibi ricchi di minerali essenziali si trovano nelle noci, verdura a foglia verde, pesce, fagioli, lenticchie, semi, cereali integrali, carne, funghi, latte, yogurt e crostacei.

I lipidi hanno la funzione di lubrificare ed rendere impermeabile il capello durante l’allungamento e la loro carenza provoca secchezza e fragilità. Sono presenti in olio, burro, carni e latticini.
<br>Le noci, le nocciole, le mandorle e i semi oleosi, quali per esempio quelli di lino, di girasole e di esamo, sono ottime fonti di grassi monoinsaturi e polinsaturi, i cosiddetti “grassi buoni”. In generale devono essere preferiti alimenti di origine vegetale.

I glucidi o zuccheri, anche se presenti in basse quantità, sono importanti anch’essi al mantenimento dell’idratazione. Si tratta soprattutto di zuccheri dalla consistenza di mucillagini capaci di legare molta acqua. Sono presenti nella frutta, nei cerali e loro derivati.

Le vitamine sono un gruppo di molecole molto attive a basse concentrazioni.

Alcune vitamine sono prodotte dalla microflora intestinale e svolgono funzioni importanti per il nostro benessere fisiologico, altre invece devono essere introdotte con la dieta, perché il nostro corpo non è in grado di sintetizzarle. Le vitamine sono, come i sali minerali, molecole bioregolatrici perché hanno l’importante compito di fare funzionare le reazioni che avvengono nelle nostre cellule comprese quelle presenti nei capelli.
<br>In assenza di vitamine la maggior parte delle reazioni chimiche non potrebbe avvenire e quindi le nostre cellule sarebbero incapaci di utilizzare le proteine, i grassi e gli aminoacidi introdotti con l’alimentazione.

Alcune vitamine come la vitamina A, la E, la D, la B1, B9 e B12 sono importanti per la vita del follicolo pilifero e una loro carenza può essere causa di anomalie di peli e capelli.
<br>Per avere capelli e cute belli e sani non è necessario seguire una dieta specifica, ma una dieta equilibrata e varia dal punto di vista nutrizionale, in modo da assicurare la presenza di tutti i principi nutritivi.

Sinergia staff
