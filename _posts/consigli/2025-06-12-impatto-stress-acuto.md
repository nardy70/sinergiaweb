---
title: L’impatto dello stress acuto sui capelli
layout: generico
tag: Cause, Sintomi e Soluzioni. Segui i consigli di Sinergia parrucchieri a Gonars
tag2:
form: si
sitemap:
image: /images/consigli/impattostressacuto.jpg
categories: Consigli
permalink: /impattostressacuto
---

Lo stress è una realtà quotidiana per molti di noi e spesso non ci rendiamo conto di come possa influenzare non solo la nostra mente, ma anche il nostro corpo, inclusi i capelli e il cuoio capelluto.
Anche se di solito ci concentriamo sugli effetti dello stress cronico, è importante sapere che anche lo stress acuto, ovvero quello che si manifesta in modo improvviso e intenso ma per un periodo breve, può avere effetti significativi sulla salute dei nostri capelli.

Lo stress acuto è la risposta immediata del nostro organismo a una situazione percepita come destabilizzante o fortemente emotiva. Può essere scatenato da eventi come un litigio, una brutta notizia, un esame importante, un incidente, un evento traumatico emotivo o fisico e molto altro. Dura generalmente da pochi minuti a qualche ora o qualche giorno, ma può lasciare tracce visibili sul nostro corpo.

Per effetto dell’attivazione dell’asse dello stress il corpo rilascia ormoni come cortisolo, adrenalina e noradrenalina, che preparano l'organismo ad affrontare la situazione. Tuttavia, questo squilibrio ormonale può interferire temporaneamente con funzioni non vitali come la rigenerazione cutanea e la crescita dei capelli.
Questo può portare a condizioni come il telogen effluvium, una forma di caduta temporanea ma abbondante dei capelli, che può manifestarsi alcune settimane o alcuni mesi dopo l’evento stressante. Inoltre, si possono presentare alterazioni cutanee come eccesso di sebo o sudorazione che rendono il cuoio capelluto più sensibile e provocano infiammazioni, irritazioni e alterazioni della barriera idro-acido-lipidica oltre alla riacutizzazione di stati infiammatori come dermatite seborroica, psoriasi, eczema.

Riconoscere questi sintomi può aiutarci a riflettere su eventi recenti o successi due-tre mesi prima che potrebbero aver alterato il nostro equilibrio psicofisico.
Le alterazioni cutanee sono segnali che meritano attenzione, capire cosa li ha provocati e la giusta valutazione ci permette di individuare l’approccio migliore per ristabilire l’equilibrio e la salute della cute.

Ti aspettiamo in salone!

***Sinergia staff***
