---
title: Capelli e cute, in totale benessere.
layout: generico
tag: Capelli e cute, in totale benessere, segui i consigli di Sinergia parrucchieri a Gonars.
tag2:
form: si
sitemap:
image: /images/consigli/capellicutebenessere.jpg
categories: Consigli
permalink: /capellicutebenessere
---

Per avere capelli sempre in salute e bellezza è opportuno valutare lo stato ottimale della cute. 
La cute infatti è il fertile terreno su cui i nostri capelli nascono e si sviluppano, sprigionando tutta la loro bellezza e luminosità. 

Proprio dal cuoio capelluto assimilano i nutrienti corretti e si ossigenano, in questo modo i capelli appaiono robusti, forti e ricchi di lucentezza.
Più un capello è integro, forte e nutrito e meglio renderà la piega, sarà gestibile e anche il colore durerà di più. 

La cute spesso è sottovalutata, perché si guarda solo all’effetto sui capelli o alla difficoltà dello styling. Molto dipende dalla cute. La cute deve essere sana e rosea, elastica e morbida: la produzione del sebo (sostanza naturale che serve a lubrificare e a mantenerla idratata) deve essere regolare e nella giusta quantità, se vi è un eccesso o una scarsità l’anomalia produce i suoi effetti.

Un eccesso di sebo produce un appesantimento dei capelli, che sembreranno sempre sporchi, anche appena lavati: in questi casi si deve intervenire subito perché i tappi sebacei che si formano alla base del follicolo ne pregiudicano la buona salute e ossigenazione. Va rimossa, la cute va lavata e detersa sempre con prodotti adeguati, perché se questo sebo rimane lì costantemente, poi si potrebbero creare ulteriori problematiche, fino alla dermatite seborroica. Con poco sebo si ha invece una forte disidratazione della cute, questo inaridimento che crea desquamazioni e forfora, con eventuali arrossamenti e pruriti.

La cute va mantenuta sempre pulita e leggera, in questo modo il capello non avrà problemi, non apparirà spento, pesante, opaco.
Se avete dubbi e volete qualche consiglio in più scriveteci o passate in salone, vi aspettiamo!

Sinergia staff
